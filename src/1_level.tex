\section{LevelDB}

A LevelDB a Google által fejlesztett beágyazható \emph{key-value} adatbázis
könyvtár\cite{LevelDB}.
Maga az adatbázis egy \emph{Map} adatszerkezet, ahol mind a kulcs,
mind az érték tetszőleges byte-sorozat.

3 alapvető műveletet támogat, \verb=put(key, value)=, \verb=get(key)= és
\verb=delete(key)=, ezen felül képes több műveletet egy atomi műveletként
végrehajtani, illetve a kulcsokon képes előre és hátrafelé iterálni.

A megszokott relációs adatmodellt nem támogatja, az indexelés is csak a kulcsra
megoldott, így minden bonyolultabb funkcionalitást a fejlesztőnek kell
megvalósítania.

Mivel az adatbázis nagyon egyszerű felépítésű, a teljesítménye a hagyományos
SQL adatbázisokhoz képest várhatóan nagyságrendekkel jobb.
Az általam írt szoftverben az adatok jellege nem követeli meg a relációs
adatmodellt, így inkább a teljesítményt választottam a kényelemmel szemben.
